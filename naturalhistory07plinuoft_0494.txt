137

138

139

PLINY: NATURAL HISTORY

CX. Telephion porcilacae similis est et caule et
foliis. rami a radice septem octonique fruticant
foliis crassis, carnosis. nascitur in cultis et maxime
inter vites. inlinitur lentigini et, cum inaruit,
deteritur. inlinitur et vitiligini ternis fere mensibus,
senis horis noctis aut diei,l postea farina hordeacia
inlinatur. medetur et vulneribus et fistulis.

CXI. T richomanes adianto simile est, exilius modo
nigriusque, foliis lenticulae densis, parvis‚2 adversis
inter se. decoctum eius strangurias sanat in vino
albo potum addito cumino rustico. esum 3 cohibet
capillos fluentes, aut si effluxerint, reparat, alopecias-
que densat tritum et in oleo inlitum. sternumenta
quoque gustatu movet.

CXII. Thalictrum folia coriandri habet pinguiora
paulo, caulem papaveris. nascitur ubique, praecipue
in campestribus. medentur ulceribus folia cum
melle.

CXIII. Thlaspi duorum generum est: angustis
foliis digitali latitudine et longitudine in terram versis,
in cacumine divisis, cauliculo semipedali, non sine
ramis, peltarum specie semine incluso lenticulae
effigie, nisi quod infringitur, unde nomen. flos albi-
cat. nascitur in semitis et saepibus. semen asperi
gustus bilem et pituitam utrimque extrahit, modus

¹ Hic et ut add. Mayhoff: aut VRd1.
2 parvis e Theophrasto (VII 14. 1) Mayhoff: amaris codd.
³ esum Ianus : lienem Mayhoff coll. Diosc. : iesum codd.

‘“ Witgi Mayhoff’s addition of lienem, “and also splenio
dhfglgge list of diseases.

⁰ Dioscorides IV 97: φύλλα . . . λιπαρώτερα.
‘³ See Dioscorides II 156: οἱονεὶ ἐντεθλασμένον. Peleoi». were

474

