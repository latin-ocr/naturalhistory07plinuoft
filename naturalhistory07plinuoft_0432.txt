38

39

40

41

PLINY: NATURAL HISTORY

causa quidam hanc androsaemon vocavere. usus
seminis ad ischiadicos poti duabus drachmis in
hydromelitis sextario. alvum solvit, bilem detrahit.
inlinitur et ambustis.

XXI. Aphaca tenuia admodum folia habet et1
pusilla. altior lenticula et2 siliquas maiores fert in
quibus terna aut quaterna semina sunt nigriora et
minora lenticula. nascitur in arvis. natura ad
spissandum efficacior quam lenti, reliquos usus
eosdem habet. stomachi alvique fluctiones sistit
semen decoctum.

XXII. Alcibium qualis esset herba non repperi
apud auctores, sed radicem eius et folia trita ad
serpentis morsum inponi et bibi, folia quantum manus
capiat trita cum vini meri cyathis tribus aut radicem
drachmarum trium pondere cum vini eadem mensura.

XXIII. Alectoros lophos, quae apud nos crista
dicitur, folia habet similia gallinacei cristae plura,
caulem tenuem, semen nigrum in siliquis. utilis
tussientibus cocta cum faba fresa, melle addito et
caligini oculorum. solidum semen coicitur in ocu-
lum, nec turbat, sed in se caliginem contrahit, mutat
colorem et ex nigro albicare incipit et intumescit ac
per se exit.

XXIV. Alum nos vocamus, Graeci symphyton
petraeum simile cunilae bubulae, foliis parvis, ramis

¹ et post habet coni. Mayhoff.
² et VRd Mayhoff : est Er vulq„ Detlefsen.

‘¹ Le. “ man's blood.''

‘² A difficult sentence; perhaps Mayhoff’s punctuation and
conjecture (he adds et before pusilla) are the best solution.
Pusilla might be taken with the next sentence, to explain the
abrupt introduction of the lentil: ‘⁵ Though small it is yet
taller than the lentil,” but Dioscorides (II, 148) has merely :

412

