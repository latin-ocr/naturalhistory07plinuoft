PLINY: NATURAL HISTORY

mollibus inpositis foliis cum aceto et rosaceo tritis et

76 decoctis, addito postea rosaceo oleo. inlinuntur

77

autem fronti, et decocto eorum fovetur os caputque
perunguitur. lieni et pota et inlita prosunt. decoc-
untur et contra horrores febrium eruptionesque
pituitae aut in vino teruntur. corymbi quoque poti
vel inliti lienem sanant, iocinera auten] inliti. tra-
hunt et menses adpositi. sucus hederae taedia
narium graveolentiamque emendat, praecipue albae
sativae. idem infusus naribus caput purgat, effica-
cius addito nitro. infunditur etiam purulentis
auribus aut dolentibus cum oleo. cicatricibus quoque
decorem facit. ad lienes efficacior albae ferro cale-
factus. satis est acinos sex in vini cyathis duobus
sumi. acini ex eadem alba terni in aceto mulso poti
taenias pellunt, in qua curatione ventri quoque
inposuisse eos utile est. hedera quarn chrysocarpon
appellavimus bacis aurei coloris viginti in vini sextario
tritis, ita ut terni cyathi potentur, aquam quae cutem
subierit urina educit. Erasistratus eiusdem acinos
quinque tritos in rosaceo oleo calefactosque in cortice

punici instillavit dentium dolori a contraria aure.

78 acini qui croci sucum habent praesumpti potu a

crapula tutos praestant, item sanguinem excreantes

⁶ See XVI. ξ 147.
58

