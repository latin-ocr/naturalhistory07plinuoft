PLINY: NATURAL HISTORY

utilis inter pauca, lieni quoque ac iocineri. eadem
pota denarii unius pondere ex aqua mulsa suspiriosos
sanat, sic et pleuriticos et omnes lateris dolores.

98 Apocyni semen ex aqua—frutex est folio hederae,
molliore tamen, et minus longis viticulis, semine
acuto, diviso, lanuginoso, gravi odore—canes et
omnes quadripedes necat in cibo datum.

99 LIX. Dictum1 rosmarinum est. duo genera eius:
alterum sterile, alterum cui et caulis et semen
resinaceum, quod cachrys vocatur. foliis odor turis.
radix vulnera sanat viridis inposita et sedis proci-
dentia, condylomata, haemorrhoidas, sucus et fruticis
et radicis morbum regium et ea quae repurganda

100 sunt. oculorum aciem exacuit. semen ad vetera
pectoris vitia datur potui et ad vulvas cum vino et
pipere, menses adiuvat, podagris inlinitur cum aerina
farina, purgat etiam lentigines et quae excalfacienda
sint, aut cum sudor quaerendus, inlitum, item con-
vulsis. auget et lacte in vino potum, item radix.
ipsa herba strumis cum aceto inlinitur, ad tussim
cum melle prodest.

101 LX. Cachrys multa genera habet, ut diximus.
sed haec quae ex rore supra dicto nascitur, si frice-
tur, resinosa est. adversatur venenis et venenatis
praeterquam anguibus. sudores movet, tormina
discutit, lactis ubertatem facit.

¹ dictum add. Urlichs : post rosmarinum trans. Mayhoff.

 

‘² See XIX. ξ 187.

¹² See Celsus VI. 18, 8.

Ε See XVI. ξ 30, where the cachrys is said to be the pilula os
the oak, fir, larch, pitch pino, linden, nut (chestnut ?) and plane.
Pliny also uses the word for the capsula of rosemary. Theo-
phrastus IX. xi. 10 calls κάχρυ (neuter) the fruit of the libanotis.

72

