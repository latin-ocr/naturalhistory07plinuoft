79

80

PLINY: NATURAL HISTORY

una radice conplures exeunt filices bina etiam cubita
excedentes longitudine, non graves odore. hanc
marem existimant. alterum genus thelypterim
Graeci vocant, alii nymphaeam pterim, est autem
singularis atque non fruticosa, brevior molliorque et
densior, foliis ad radicem canaliculata. utriusque
radice sues pinguescunt, folia utriusque lateribus
pinnata, unde nomen Graeci inposuere. radices
utriusque longae in oblicum, nigrae, praecipue cum
inaruere. siccari autem eas sole oportet. nascuntur
ubique, sed maxime frigido solo. effodi debent
vergiliis occidentibus. usus radicis in trimatu tan-
tum, neque ante nec postea. pellunt interaneorum
animalia, ex his taenias cum melle, cetera ex vino
dulci triduo potae, utraque stomacho inutilissima.
alvum solvit primo bilem trahens, mox aquam, melius
taenias cum scamonii pari pondere. radix eius
pondere duum obolorum ex aqua post unius diei
abstinentiam bibitur, melle praegustato, contra
rheumatismos. neutra danda mulieribus, quoniam
gravidis abortum, ceteris sterilitatem facit. farina
earum ulceribus taetris inspergitur, iumentorum quo-
que in cervicibus. folia cimicem necant, serpentem
non recipiunt, ideo substerni utile est in locis sus—
pectis, usta etiam fugant nidore. fecere medici

⁰ Dioscorides (IV 184) has ὑποδυσώδη, “ rather rank.”

⁸² The Greek πτερόν means ‘⁴ feather.'’

⁶ Both Detlefsen and Mayhoff omit the comma after
praeyustato. To do so improves the run of the sentence:
‘⁴ taking honey beforehand to prevent fluxes.’' But it leaves
unmentioned the ailment for which this particular treatment

436

