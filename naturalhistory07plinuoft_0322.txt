50

51

53

PLINY: NATURAL HISTORY

XXXII. Laver quoque nascens in rivis condita et
cocta torminibus medetur, XXXIII. potamogiton
vero ex vino disintericis etiam et coeliacis, similis
betae foliis, minor tantum hirsutiorque, paulum
semper eminens extra aquam. usus in foliis:
refrigerant, spissant, peculiariter cruribus vitiosis
utilia et contra ulcerum nomas cum melle vel aceto.
Castor hanc aliter noverat, tenui folio velut equinis
saetis, thyrso longo et levi, in aquosis nascentem.
radice sanabat strumas et duritias. potamogiton
adversatur crocodilis, itaque secum habent eam qui
venantur eos. alvum sistit et achillea. eosdem
effectus praestat et statice, septem caulibus veluti
rosae capita sustinens.

XXXIV. Ceratia uno folio, radice nodosa et
magna, in cibo coeliacis et dysintericis medetur.
leontopodion alii leuceoron, alii dorypetron, alii
thorybethron vocant, cuius radix alvum sistit purgat-
que bilem, in aquam mulsam addito pondere
denariorum duorum. nascitur in campestri et
gracili solo. semen eius potum lymphatica somnia
facere dicitur. lagopus sistit alvum e vino pota aut
in febri ex aqua. eadem inguini adalligatur in
tumore. nascitur in segetibus. multi super omnia
laudant ad deploratos dysintericos quinquefolium

‘² Bostock and Riley have z ‘⁴ neutralizes the effects of the
bite of the crocodile‚” a translation which fits in with the
usual sense of adversari in Pliny, and, absurd as it sounds,
may be right. Perhaps the plant was used as an amulet.

¹² Not that it would be taken with that object. Cf. §57-

302

