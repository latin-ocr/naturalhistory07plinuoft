PLINY: NATURAL HISTORY

87 medendo quattuor drachmae satis sunt. grana nigra
auxiliantur et suppressionibus nocturnis in vino pota
quo dietum est numero, stomachicis vero et rosionibus
et esse eam et inlinere prodest. suppurationes quo-
que discutiuntur, recentes nigro semine, veteres
rubro. utrumque auxiliatur a serpente percussis et
pueris contra calculos incipiente ¹ stranguria.

88 LXI. Gnaphalium aliqui chamaezelon vocant,
cuius foliis albis mollibusque pro tomento utuntur,
sane et similia sunt. datur in vino austero ad
dysinteriam, ventris solutiones mensesque mulierum
sistit. infunditur autem tenesmo. inlinitur et
putrescentibus ulcerum.

89 LXII. Gallidragam vocat Xenocrates leucacantho
similem, palustrem et spinosam, caule ferulaceo alto,
cui summo capite inhaereat simile ovo. in hoc
crescente aestate vermiculos nasci tradit quos pyxide
conditos adalligari cum pane bracchio ab ea parte
qua dens doleat, mireque ilico dolorem tolli. valere
non diutius anno et ita si terram non adtigerint.

90 LXIII. Holcus in saxis nascitur siccis. aristas
habet in cacumine, tenui culmo, quale hordeum
restibile. haec circa caput alligata vel circa lacertum
educit e corpore aristas. quidam ob id aristida
vocant.

LXIV. Hyoseris intubo similis, sed minor et tactu
asperior, volneribus contusa praeclare medetur.

1 incipiente codd. : incipientes Mayhoff, qui confert Diose.
III 140 ἀρχὰς λιθιάσεως παραιτοῦνται.

⁰ The emendation of Mayhoff, though easy and ingenious,
is not necessary, for the passage in Dioscorides is rather
vague and makes no mention of strangury.

442

